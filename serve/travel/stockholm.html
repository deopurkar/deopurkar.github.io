<!DOCTYPE html>
<html xmlns="http://www.w3.org/1999/xhtml" xml:lang="en" lang="en">
  <head>
    <title>Anand Deopurkar</title>
    <?php include("headers.html"); ?>
    <link rel="stylesheet" href="../style.css" type="text/css" media="screen" />
    <style type="text/css">
      <!--
	  span{
	  text-align: center;
	  display: block;
	  }
	-->
    </style>
  </head>

  <body>
    <h1>
      Stockholm (June 23-30)
    </h1>
     
    <span><img src="panorama.jpg" width="100%"/></span>
    <h2>Sun Jun 23 22:42:20 CEST 2013</h2>
      <p> 
      आज संध्याकाळी ५ वाजता माझे विमान स्टॉकहोमच्या अरलांडा विमानतळावर उतरले। स्वीडनची राजधानी असलेल्या स्टॉकहोमचे मुख्य विमानतळ अरलांडा हे अपेक्षेपेक्षा बरेच छोटे निघाले। बर्लिनप्रमाणेच कस्टम्स आणि इमिग्रेशनचा फार काही बाऊ नव्हता। १०-१५ मिनिटात चेक इन केलेली बॅग घेऊन बाहेर पडलो। विमानतळावरून होस्टेलपर्यंत कसे यायचे याच्या इत्तंभूत सूचना कॉरफरन्स आयोजित करणा-या अग्नीयेत्झ्कानी दिलेल्या होत्या। शिवाय येथे बस ड्रायव्हरपासून तिकिटे विकणा-यांपर्यंत सगळ्यांना उत्कृष्ट इंग्रजी येते (बर्लिनसारखे तोडके मोडके नाही)। त्यामुळे लोकांना विचारायलाही संकोच वाटत नाही। एकूणच यायला काहीच त्रास झाला नाही। दिलेल्या सूचनांप्रमाणे विमानतळावरची शटलबस घेऊन स्टॉकहोमच्या मुख्य रेल्वेस्टेशनला आलो, तेथे ७ दिवसाचा रेल्वे आणि बसचा पास घेतला आणि रेल्वे घेऊन होस्टेलला आलो।</p>
      <p> माझे होस्टेल फ्रीडहोम्सप्लान नावाच्या भागात आहे (इथे लिहीलेल्या शब्दाच्या स्पेलिंगमध्ये सतराशे साठ इतर खुणा असल्याने उच्चाराबद्दलची चूक-भूल द्यावी घ्यावी)। कॉनफरन्समधल्या बहुतेक सगळ्यांचीच सोय या होस्टेलमध्ये दोघा-दोघांच्या खोल्यांमध्ये केली आहे। होस्टेल असल्यामुळे बाथरुम चार पाच खोल्यांसाठी शेयर्ड आहे। खोल्यांमध्ये मोजकेच सामान आहे। सजावटही थोडी, पण छान आहे। दिवे, खिडक्या, पलंग सगळे मॉडर्न डिझाईन चे आहेत। माझा रुम मेट काही अजून उगवलेला नाही।
</p>
      <span>
	<img src="Room.jpg" width="90%"/>
      </span>

<p> आल्या आल्याच रोबर्टो, जॉन वगैरे हार्वर्डची मंडळी भेटली। ते सगळे जवळच्याच एका होटेलमध्ये जेवायला चालले होते, जिथे कॉनफरन्समधले इतर लोकही जमणार होते। मग मी माझे सामान खोलीवर टाकून लगेच तिथे पोहोचलो। होटेलचे नाव आता विसरलो, पण कुठलेसे स्कॉटिश पब होते। बर्गर आणि फ्रेंच फ्राइज आणि बरोबर बियर हाच सर्वमान्य चॉइस दिसला। डेव्हिड जेनसन, नताशा, दीमा, जॉन, रोबर्टो हे नेहमी भेटणारे आणि शिवाय बर्लिनमध्ये भेटलेले दाव्हिदे, आलेस्सांद्रो वगैरे लोक भेटले। पूर्वी कोलंबियाला असलेली डीयॉंगची विद्यार्थिनी आलिचिया पण भेटली। २-३ तास खाऊन-पिऊन गप्पा मारून, बिल आल्यावर डॉलरमध्ये धर्मांतर करुन महागाईबद्दल अचंबा व्यक्त करुन ("न्यू-यॉर्कपेक्षा महाग! बापरे") १० साडेदहा वाजता बाहेर पडलो। बाहेर लख्ख प्रकाश होता। ५-६ वाजल्यासारखे वाटत होते। आत्ता ११ वाजता नुकताच सूर्यास्त झालाय। परत ३-४ तासांनी सूर्य परत वर येईल। </p>
<p> असो। बाकी उद्याच्या गोष्टी आणि फोटो उद्या।</p>

<h2>Fri Jun 28 00:30:12 CEST 2013</h2>      
<p>
आज लिहीन उद्या लिहीन म्हणता म्हणता दोन तीन दिवस काहीच लिहीले नाही। आता रात्र झाली असली तरी झोपण्यापूर्वी गेल्या ३-४ दिवसांबद्दल लिहूनच झोपणार आहे। 
</p>

<p>
आमच्या कॉन्फरंस आयोजकांनी सगळ्या कॉन्फरंसचा भरगच्च प्लॅन केला आहे। सकाळी साडेनऊ वाजता पहिले लेक्चर सुरू होते। तेव्हापासून ते ५-६ पर्यंत काही ना काहीतरी कार्यक्रम अाहेच। त्यानंतर आम्ही स्टॉकहोम हिंडणे, बाहेर जेवायला जाणे वगैरे कार्यक्रम करतो। बर्लिनमध्ये माझ्या ओळखीचे मोजकेच जण होते, पण इथे डेव्ह जेनसन, नताशा, जॉन ऑटेम, डॅनियल लिट, पॅत्रिशियू, आलिचे, रोबर्टो, दाव्हिदे असे १०-१५ मित्र असल्याने कधी यांच्या बरोबर तर कधी त्यांच्याबरोबर असा वेळ कसा जातोय ते कळत नाही। शिवाय बहुतेक सगळीच लेक्चर्स छान आहेत त्यामुळे दिवसभरात उसंत अशी फार मिळत नाही।</p>

<p>आमच्या न्याहरीची सोय इथेच होस्टेलमध्ये केली आहे। ब्रेकफास्टला रोज ब्रेड, हॅम, चीज, काव्हियार पेस्ट, उकडलेली अंडी, बेकन, सिरीयल (मुसिली), कॉफी आणि ताजा संत्र्याचा ज्यूस असा (बुफे) बेत असतो। यात सगळ्यांच्या बोलण्याचा विषय बनलेली गोष्ट म्हणजे संत्र्याचा ज्यूस ज्यातून येतो ते मशीन। त्या मशीनच्या डोक्यावर अक्षरशः एक संत्र्याची परडी ठेवतात। बटण दाबल्यावर त्यातली २-३ संत्री आत जातात आणि त्याचा तुमच्या डोळ्यादेखत रस काढून तुमच्या ग्लासमध्ये येतो। इतका छान (ताजा) ज्यूस (आणि तोही मशीनमधून) मी दुसरीकडे कधी प्यालेला नाही। बाकी ब्रेकफास्ट छान आहे, पण विशेष काही नाही। तसेही स्वीडिश खाण्याबद्दल विशेष काही सांगण्यासारखे नाही।</p>

<p>ब्रेकफास्ट झाल्यावर ९ च्या सुमारास आम्ही केटीएच ला बस किंवा रेल्वेने जातो। साधारण १५-२० मिनिटाचा प्रवास असेल। सध्या इथले हवामान झकास आहे। १५-२० च्या दरम्यान तापमान, आकाशात थोडे ढग, कधी कधी नावाला पावसाची सर, पण नाहीतर कोवळे ऊन। १२ पर्यंत ३ लेक्चर्स असतात। त्यानंतर आम्ही सगळे तिथल्या कॅफेटेरियात जेवायला जातो। जेवणाची सोय पण कॉनफरन्सचाच भाग आहे। कॅफेटेरियातल्या जेवणात सॅलड, ब्रेड, मासा किंवा मांस किंवा काहीतरी शाकाहारी असे २-३ चॉइसेस असतात, आणि त्यानंतर कॉफी। जेवण झाल्यावर अडीच वाजता परत लेक्चर्स सुरू होतात ती पाच-साडेपाच पर्यंत चालतात। पहिल्या दिवशी त्यानंतर पोस्टर सेशन होते, ते ७-८ पर्यंत चालले। दुस-या दिवशी बाहेर तलावाकाठी पिकनिक होती। </p>

<p>काल दुपारनंतरचा सेशन ऑफ होता। लेक्चर्सच्या ऐवजी स्टॉकहोम मध्ये हिंडण्याचा प्लॅन केला होता। त्यानुसार आम्ही बोटीने स्टॉकहोमच्या एक दोन बेटांची सहल केली। स्टॉकहोम हे शहर म्हणजे चार पाच मुख्य आणि अनेक छोट्या छोट्या बेटांचा समूह आहे। तुम्ही कुठेही असा, १-२ किलोमीटरच्या आत समुद्र आहेच। छोट्या-मोठ्या बोटी सगळीकडे दिसतात। अशाच एका छोट्या बोटीतून आम्ही सगळे एका बेटावर गेलो। बेट अगदीच छोटे होते। त्यावर पारंपारिक स्विडीश अशा ब-याच गोष्टी होत्या - आईसक्रीम, काचभट्टी, सिरॅमिकची भांडी बनवणारे कारागीर, स्विडिश व्हिस्कीची डिस्टिलरी, आणि मच्छिमारीच्या होड्या। बेटावर मी मोहम्मद आणि दिलीप या पाकिस्तानी आणि श्रीलंकेच्या दोघाबरोबर गट्टी जमवली। आम्हा तिघांना एक बांगलादेशी मुलगा पण भेटला आणि मग आम्ही चौघांनी स्विडीश झेंड्याखाली भारतीय उपखंडाल्या चार मित्रांचा एक फोटो काढून घेतला।
</p>
<span>
  <img src="Distillery.jpg" width="45%"/> <img src="IndianSubcontinent.jpg" width="45%"/><br/>
  <img src="BoatPump.jpg" width="45%"/> <img src="StockholmHarbor.jpg" width="45%"/><br/>
</span>

<p>बेटाहून परत यायला ६ वाजले। पण येथे या सुमारास ६ वाजता तळपता सूर्य डोक्यावर असतो। त्यामुळे परत हॉस्टेलला जाणे कसेसेच वाटत होते। त्यामुळे मी आणि दिलीप जुन्या स्टॉकहोममध्ये हिंडलो। राजा-राणीचा राजवाडा पाहिला (बाहेरून), जुने गल्लीबोळ, दगडी रस्ते पाहिले। मजा आली। स्टॉकहोमला बर्लिनसारखा रंजक इतिहास नसावा। सगळे कसे छान-छान आहे। 
</p>
<span>
  <img src="OldTown.jpg" width="45%"/> <img src="Skyline2.jpg" width="45%"/>
</span>

<p>उद्या कॉन्फरंसचा शेवटचा दिवस आहे। माझे होस्टेल रिझर्वेशन उद्या संपते, पण माझी फ्लाइट सोमवारी आहे। त्यामुळे दोन दिवसांची सोय माझी मी करणे अपेक्षित होते। स्टॉकहोम मध्ये हिंडताना दोन तीन बोटीवरची होटेले दिसली। चौकशी केल्यावर कळले की त्यांच्याकडे (शेयर्ड खोलीत) जागा आहे। लगेचच बुकिंग केले। त्यामुळे शनिवारी आणि रविवारी रात्री मी समुद्रकाठावर बोटीवरच्या होस्टेलात राहणार आहे। त्याबद्दल लिहीनच। फोटोही टाकीन। बघत रहा।</p>

<h2>Sat Jun 29 00:21:54 CEST 2013</h2>
<p>I had heard many things about the Swedish welfare state. In the last few days, I had the opportunity to see some of it in action and get some more insight from the people I talked to. It is, of course, impossible to have but a cursory feeling for the economy of a nation in one week, but nevertheless, here is what I saw and heard.</p>

<p>Sweden has an exceptionally high standard of living; it consistently ranks among the top few countries by a number of metrics. That does not mean, however, that Swedes are rich. White-collar salaries in Sweden are much lower than their US equivalents. For example, a computer programmer here makes about 40000 SEK per month before taxes (about 6000 USD) and a lawyer makes 48000 SEK (about 8000 USD); these are before the income tax, which is over 40%. On the other hand, blue-collar salaries are higher in comparison. A tailor makes about 21000 SEK (3500 USD) and an electric technician makes 27000 SEK (about 4500 USD). In other words, salaries are much more evenly distributed across professions. Almost all of the labor is unionized. The unions consistently demand (and get) high pay and benefits for their members. When I was here, the transit workers union was on a strike, so the buses were not running. As a result of expensive labor, high VAT (25%), and many other factors, prices are high. For example, a restaurant meal easily costs over 200 SEK.</p>

<p>The high prices and taxes annoy outsiders like us, but the Swedes justify them as necessary for a more equal distribution of wealth. Spending 300 SEK on a meal in a restaurant is seen as a fair bargain for having enough pay for the waitstaff. The revenue from the high taxes is used for universal free healthcare for all citizens, free education up to university, excellent public transport, and other governmental services. In short, a lot of the basic needs are satisfied through public services paid through the taxes. As a result, despite having less money in hand, the Swedes seem to lead a fairly comfortable life. </p>

<p>Stockholm also seems more cosmopolitan than I expected. Although most people on the street are blondes with blue eyes, there are a fair number of hijab wearing women, Turkish shop owners, middle easterners, and south Asians. By official figures, 10% of the population consists of immigrants.</p>

<h2>Sat Jun 29 15:39:33 CEST 2013
</h2>
<p>
  काल संध्याकाळी कॉन्फरंस संपल्या संपल्या १०-१५ जणांनी कायाकिंग करायला जायचे ठरवले। साहजिकच मी सामील झालो। ६ वाजण्याच्या सुमारास आम्ही कायाक भाड्याने देतात त्या जागी पोचलो तर कळले की बोटी ७ च्या आत परत द्याव्या लागतात। बाकी ठिकाणी हे ठीक आहे, पण स्टॉकहोमला ११-१२ पर्यंत उजेड असल्यामुळे आम्हाला वाटले की निदान १० पर्यंत चालू असेल। अशी थोडी फजिती झाल्यावर दुस-या दिवशी सकाळी १० वाजताचे बोटींचे रिझर्वेशन केले। 
</p>
<p>
मग आता कायाकिंग ऐवजी काय करायचे असा प्रश्न पडला। बहुतेक सगळ्यांकडे पोहण्याचे कपडे होतेच, त्यामुळे बीचवर जावे असे ठरले। स्टॉकहोम बेटा-बेटांचे शहर असल्यामुळे शहरात सगळीकडेच समुद्रकिनारा आणि अनेक ठिकाणी रेतीची आणि दगडांची दोन्ही प्रकारची बीचेस अाहेत। त्यातून इथे वर्षभर सूर्यप्रकाशाची टंचाईच। त्यामुळे उन्हाळ्यात संध्याकाळी आणि सुट्टीच्या दिवशी सगळी बीचेस फुलून येतात। आम्ही अशाच एका छोट्याशा बीचवर जाऊन पाण्यात डुंबलो। उन्हाळा असूनही पाणी कमालीचे गार होते। माझ्याबरोबर दाव्हिदे, दिलेत्ता, आंद्रेया, जियानजियाकोमो, जॉन (सगळे इटालियन), मिखाईल (रशियन), उलरिके (जर्मन) असे ७-८ जण होते। पोहून झाल्यावर थोडे ऊन खाल्ले आणि मग परत होस्टेलवर आलो। 
</p>
<p>
होस्टेलला ४-५ जणांचा अजून एक गट आम्हाला भेटला आणि असे १०-१२ जण जेवायला हॉटेल शोधायला निघालो। १०-१२ जणांसाठी रिझर्वेशन नसताना आणि रात्री १० वाजता हॉटेल शोधणे म्हणजे अशक्यप्रायच होते। ३-४ होटेलांचा नकार ऐकून ठरवले की कुठल्याशा सुपरमार्केटमधून खाणे घ्यावे आणि कुठेतरी पिकनिक करावी। काही कारणास्तव स्टॉकहोममध्ये सेव्हन-इलेवन ही अमेरिकेन दुकाने सगळीकडे आहेत। रात्रीच्या वेळी हीच चालू सापडली। थोड्या नाइलाजास्तव एका सेव्हन-इलेवन मधून सॅंडविचेस घेऊन पिकनिक स्पॉट शोधण्याच्या मोहिमेवर निघालो। यात आम्हाला चांगलेच यश आले। एका पार्कमध्ये समुद्राच्या (का नदीच्या, का खाडीच्या? येथे कुठले पाणी काय आहे हे सांगणे कठीण जाते) पाण्यावर बांधलेल्या धक्केवजा बालक्नीज सापडल्या। त्या बाकड्यांवर मध्यरात्रीपर्यंत छान पिकनिक झाली। फोटोत दिसत असेलच की मध्यरात्र असूनही आकाशात संधिप्रकाश होताच। 
</p>
<p> कायाकिंगची मजा नंतर लिहीनच।</p>

<span>
  <img src="Piers.jpg" width="90%" /><br/>
  <img src="Italians.jpg" width="45%"/> 
  <img src="UlrikePierro.jpg" width="45%"/><br/>
</span>

<?php include("footer.html"); ?>

</body>
</html>
